༄༅། །འཇམ་དབྱངས་འཁོན་སྟོན་ལ་བསྟོད་པ་བཞུགས་སོ།། དཔལ་ལྡན་ཚོགས་གཉིས་ཐུགས་རྗེའི་ཆུ་གཏེར་ལས། །ལེགས་པར་འོངས་པའི་ཕུན་ཚོགས་རིན་ཆེན་དབང་། །གང་ལ་གང་འདོད་དངོས་གྲུབ་ཀུན་སྩོལ་བའི། །འཇམ་དབྱངས་ཆོས་རྗེའི་ཞབས་ལ་གསོལ་བ་འདེབས། །རྗེ་བཙུན་ཁྱོད་ཀྱི་ཐུགས་རྗེའི་ཕྲིན་ལས་ཀྱིས། །མཆོག་དང་ཐུན་མོང་དངོས་གྲུབ་སྩོལ་བ་ཡི། །རིན་ཆེན་ལྟ་བུའི་བསྟན་སྲུང་གནས་འདིར་བྱོན། །བཀའ་དྲིན་བསམ་མི་ཁྱབ་ལ་གསོལ་བ་འདེབས། །ཁྱོད་ཀྱི་བཀའ་ཡི་སྤྲིན་རུམ་བསྐྱོད་པ་ལས། །འཇིགས་རུང་ལྷ་མོའི་གནམ་ལྕགས་མཚོན་ཆེན་གྱིས། །དགྲ་བགེགས་བདུད་སྡེའི་དཔུང་རྣམས་རབ་བཅོམ་ནས། །བདག་ཅག་དཔོན་སློབ་དགེ་ཞིང་ཤིས་པས་སྐྱོངས། །ཞེས་འཇམ་པའི་དབྱངས་ཐུགས་རྗེ་རིན་ཆེན་ལ་དཔལ་ལྡན་ལྷ་མོ་ཕྱོགས་འདིར་སྤྱན་དྲངས་པའི་བཀའ་དྲིན་རྗེས་སུ་དྲན་པའི་སྒོ་ནས་བསྟོད་པ་བདུད་སྡེའི་གཡུལ་ལས་རྒྱལ་བའི་བ་དན་དཀར་པོ་ཞེས་བྱ་བ་འདི་ཉིད་རྡོ་རྗེ་འཛིན་པ་བློ་གསལ་རྒྱ་མཚོ་གྲགས་པ་རྒྱལ་མཚན་དཔལ་བཟང་པོས་དཔལ་སྟག་སྡེའི་བླ་བྲང་ན་བཞུགས་པའི་སྐུ་བརྙན་རྡུལ་གྱི་དྲི་མས་མ་གོས་པ་གཟི་འོད་འབར་བའི་དྲུང་དུ་ཕུལ་བ་འདིས་ཀྱང་བདག་ཅག་འཁོར་བཅས་ཕྱོགས་ཐམས་ཅད་ལས་རྣམ་པར་རྒྱལ་བར་གྱུར་ཅིག། །།བི་ཛཱ་ཡ་སིདྡྷི་ཀུ་རུ།། །། PAGE \* MERGEFORMAT 2 ཀླུ་སྒྲུབ། འཇམ་དབྱངས་འཁོན་སྟོན་ལ་བསྟོད་པ། PAGE \* MERGEFORMAT 1 